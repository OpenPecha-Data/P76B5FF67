rigs kyi bu dag 'di la byaṅ chub sems dpa' (5b1) sems dpa' chen po rnam pa thams cad mkhyen
pa nyid la spyod pa'i rnam par rtog pa mṅon du gyur na | 'di ltar nye bar rtog ste |gaṅ bdag
gi rnam pa thams cad mkhyen pa nyid ces spyod na de rnam par rtog pa la spyod pa'o ||gźan
dag gi rnam pa thams cad mkhyen pa nyid ces spyod na rnam par rtog (2) pa la spyod pa'o
||rnam pa thams cad mkhyen pa nyid ni 'di'o źes spyod na rnam par rtog pa la spyod pa'o ||rnam
pa thams cad mkhyen pa nyid 'thob ces spyod na rnam par rtog pa la spyod pa'o ||rnam
pa thams cad mkhyen pa nyid ni nyon moṅs pa daṅ | śes bya'i sgrib pa thams (3) cad sbyoṅ
ba'o źes spyod na rnam par rtog pa la spyod pa'o ||1 rnam pa thams cad mkhyen pa nyid ni śin
tu rnam par byaṅ ba'o źes spyod na rnam par rtog pa la spyod pa'o ||rnam pa thams cad mkhyen
pa nyid med do źes spyod na rnam par rtog pa la spyod pa'o ||rnam pa thams cad mkhyen
(4) pa nyid la ṅo bo nyid kyis kyaṅ med |rgyur yaṅ med |'bras bur yaṅ med |las su yaṅ med
|ldan par yaṅ med |'jug par yaṅ med ces spyod na rnam par rtog pa la spyod pa'o ||rnam pa
thams cad mkhyen pa nyid rnam par rig pa tsam mo źes spyod na rnam par rtog (5) pa la spyod
pa'o ||ji ltar na rnam pa thams cad mkhyen pa nyid med pa de bźin du rnam pa thams cad
mkhyen pa nyid du snaṅ ba'i rnam par rig pa yaṅ med do źes spyod na rnam par rtog pa la spyod
pa'o snyam mo ||rigs kyi bu dag 'di ltar byaṅ chub sems dpa' sems dpa' chen (6) po ji
ltar rnam pa thams cad mkhyen pa nyid mi dmigs pade bźin du der snaṅ ba'i rnam par rig pa'aṅ
mi dmigs mod kyi |rnam par rig pa thams cad kyi thams cad du chud gzon pa ni ma yin no
||rnam par rig pa ma gtogs par chos gaṅ yaṅ mi dmigs la |rnam par rig (7) pa de yaṅ dṅos
po med par yaṅ dag par rjes su mi mthoṅ |rnam par rig pa ma gtogs par dṅos po med par yaṅ
yaṅ dag par rjes su mi mthoṅ |rnam pa thams cad mkhyen pa nyid du snaṅ ba'i rnam par rig pa
med pa de daṅ | rnam par rig pa de gcig par yaṅ yaṅ dag (6a1) par rjes su mi mthoṅ |tha
dad par yaṅ yaṅ dag par rjes su mi mthoṅ |rnam par rig pa med pa de la dṅos por yaṅ yaṅ dag
par rjes su mi mthoṅ ṅo ||dṅos po med par yaṅ yaṅ dag par rjes su mi mthoṅ ste |rigs kyi
bu dag rnam pa thams cad mkhyen (2) pa'i rnam par rtog pa thams cad kyis gaṅ rnam par ma
brtags pa de rnam par mi rtog pa'i chos kyi dbyiṅs so źes kyaṅ yaṅ dag par rjes su mi mthoṅ
ṅo ||de ltar 'di ni rnam par mi rtog pa'i dbyiṅs la 'jug pa'i tshul yin te |rigs kyi bu
dag de ltar na byaṅ chub sems dpa' sems (3) dpa' chen po rnam par mi rtog pa'i dbyiṅs la rab
tu gnas pa yin no ||

