rigs kyi bu dag 'di lta ste | dper na brag gcig tu mkhregs śiṅ sra ba'i 'og na yid bźin gyi
nor bu rin po che chen po sna tshogs 'od gsal ba 'di lta ste | dṅul rin po che daṅ | gser
rin po che daṅ | rdo'i snyiṅ po rin po che sna tshogs kyi rin po che tha dad pas yoṅs su gaṅ
ba'i (2) gter chen po źig yod la |de nas gter chen po 'dod pa'i mi la la źig 'oṅs pa de
la gter chen po mṅon par śes pa'i mis 'di skad du |kye skyes bu brag gcig tu mkhregs śiṅ
sra pa de'i 'og na rin po che 'od gsal bas yoṅs su gaṅ ba'i rin po che'i gter chen po yod
de | (3) de'i 'og na yid bźin gyi nor bu rin po che'i gter yod kyis |khyod kyis thog ma kho
nar rdo'i raṅ bźin thams cad rkos śig |de brkos pa daṅ dṅul du snaṅ ba'i rdo khyod la snaṅ
bar 'gyur ro ||de la khyod kyis gter chen por 'du śes mi bya'i |de yoṅs su śes par byos
te rkos (4) śig |de brkos pa daṅ gser du snaṅ ba'i rdo snaṅ bar 'gyur te |de la yaṅ khyod
kyis gter chen por 'du śes mi bya'i |de yaṅ yoṅs su śes par byos te rkos śig |de brkos pa
daṅ rin po che sna tshogs su snaṅ ba'i rdo snaṅ bar 'gyur te |de la yaṅ khyod kyis gter chen
(5) por 'du śes mi bya'i |de yaṅ yoṅs su śes par byos te rkos śig |kye skyes bu khyed
kyis de ltar brtson par byas na brko ba'i mṅon par 'du bya ba med ciṅ 'bad mi dgos par yid
bźin gyi nor bu rin po che'i gter chen po mthoṅ bar 'gyur ro ||yid bźin gyi nor bu (6) rin
po che'i gter chen po de rnyed na khyod phyug ciṅ nor che la loṅs spyod che bar 'gyur te
|bdag daṅ gźan gyi don la mthu yod par 'gyur ro źes smras pa ltar

