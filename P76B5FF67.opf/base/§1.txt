'di skad bdag gis thos pa dus gcig na | bcom ldan 'das rgyal po'i khab na |khams gsum pa thams
cad las khyad par du 'phags pa (3) rnam par mi rtog pa'i chos kyi dbyiṅs kyi snyiṅ po'i
khaṅ bzaṅs na dge sloṅ gi dge 'dun chen po daṅ | byaṅ chub sems dpa'i tshogs chen po daṅ
thabs cig tu bźugs te |'di lta ste | byaṅ chub (4) sems dpa' sems dpa' chen po rnam par mi
rtog pa daṅ |rnam par mi rtog snaṅ ba daṅ |rnam par mi rtog zla ba daṅ |rnam par rtog med
dpa' bo daṅ |rnam par rtog med chos ston mkhas pa daṅ |(5) rnam par rtog med ṅo bo nyid daṅ
||rnam par rtog med blo gros daṅ |rnam par rtog med ṅa ro daṅ |rnam par rtog med khyab
byed daṅ |rnam par rtog med dbaṅ phyug daṅ |rnam par rtog med dbaṅ phyug (2a1) chen po daṅ
|rnam par rtog med byams pa chen po'i dbaṅ phyug daṅ |byaṅ chub sems dpa' sems dpa' chen
po 'phags pa spyan ras gzigs dbaṅ phyug daṅ thabs cig go ||

